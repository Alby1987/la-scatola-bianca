# Capitolo 7 - Condurre il Gioco

Condurre una partita de La Scatola Bianca è molto più semplice che condurre la maggior parte di altri giochi di ruolo. Il motivo è che non ci stanno così tante regole ed il tuo giudizio le sovrascriverà in ogni caso. La maggior parte delle situazioni sono gestite prendendo decisioni di buon senso riguardo a ciò che può accadere.

Per esempio: i giocatori sono in combattimento con un gruppo di orchi e il guerriero vuole farne inciampare uno. Sta all'Arbitro di Gioco decidere cosa il guerriero deve fare o tirare per avere successo. Se il Giocatore decide che il suo personaggio sta per saltare attraverso un muro di fiamme, con svariate fiasche di olio infiammabile nel suo zaino, sta all'Arbitro di Gioco determinare se esploderanno o meno.

Questo significa inventarsi un sacco di roba sul momento. Se non sei un bravo cantastorie o non sei abituato a pensare creativamente al volo, sarebbe meglio se tu provassi prima qualche altro gioco -- uno che fornisca più regole ed indicazioni per ogni situazione che potrebbe emergere. Ma se sei un buon cantastorie, creativo ed equo, il piccolo e spartano insieme di regole della Scatola Bianca libererà la tua creatività per realizzare un'esperienza di gioco di ruolo fantastico completamente differente dal tipo di giochi che si basano su molte più regole. 

La Scatola Bianca libererà la tua creatività anche in termini di personalizzazione del gioco. A differenza di regolamenti più complessi, puoi aggiungere regole della casa laddove tu voglia senza sbilanciare accidentalmente qualcosa sepolto da qualche altra parte nelle regole.Se vuoi usare i colpi o i fallimenti critici, aggiungili. Non romperai nulla -- perché non c'è molto da rompere!
### Preparare Un'Avventura
L'"avventura" e solo l'ambientazione per il gioco -- solitamente una mappa e delle note riguardo certe locazioni sulla mappa. Mano mano che i giocatori ti dicono dove andranno i loro personaggi e che cosa fanno, farai riferimento alla mappa e alle tue note per descrivere cosa succede come conseguenza. Non provare a pianificare tutte le circostanze -- è garantito che i giocatori faranno qualcosa di inaspettato durante l'avventura e dovrai improvvisare, pensando su due piedi e inventando nuove cose al volo. Come tu sfidi i giocatori con l'avventura, essi ti sfidano a stare al passo con la loro creatività collettiva.
### Creare una Campagna
Una campagna è il mondo al di là dell'avventura -- le città, le foreste, le coste ed i regni di tale mondo fantastico. I giocatori quasi sicuramente vorranno che i loro personaggi esplorino le terre selvagge, visitino le città e fare ogni cosa in questo mondo fantastico. All'inizio del gioco, vorrai forse definire una mappa di un singolo villaggio (come punto di partenza) e qualche area circostante.(La locazione della prima avventura -- una foresta, magari.) Quando i giocatori muoveranno i loro personaggi da un'avventura all'altra, puoi espandere passo dopo passo la mappa in un intero mondo fantastico con continenti, regni e maestosi imperi a tua disposizione.

Se vuoi prendere una scorciatoia, puoi ambientare la tua intera campagna in un mondo fittizio creato da uno degli autori delle tue storie fantastiche. Molti di questi hanno mappe e l'autore ha già creato i dettagli e l'atmosfera del mondo per te. Per esempio: i mondi di Conan di Hyboria (Robert E. Howard), di Elric e del Campione Eterno (Michael Moorcock) e quello della Terra Morente (Jack Vance) sono ambientazioni fittize pronte per essere giocate. Infatti, alcuni editori hanno già creato campagne pre-confezionate per tutti e tre questi esempi. 
### Punti Esperienza
I Punti Esperienza sono conferiti ai giocatori per avere ottenuto tesoro o ucciso mostri, come descritto nella sezione "Guadagnare Esperienza" nel Capitolo 5. Potrebbe sembrare contro intuitivo che il tesoro in qualche modo renda i personaggi più esperti, ma dare esperienza per il tesoro non riguarda in sé le monete d'oro. Le monete d'oro sono una misura dopo l'avventura per misurare quanto i personaggi (i giocatori) sono stati astuti nel recuperarle. Le monete d'oro non sono l'unica fonte di esperienza -- sono il prodotto misurabile di essa.

Detto ciò, ci sono molte maniere alternative per l'Arbitro di Gioco per conferire Punti Esperienza.Per esempio, partecipazione attiva nella campagna potrebbe garantire esperienza per ogni ora di gioco reale, come anche risolvere enigmi ed aiutare gli alleati. Una soluzione intelligente o una vittoria epica potrebbero conferire il doppio del normale ammontare di Punti Esperienza, mentre un fallimento clamoroso solo la metà.

Qualche Arbitro di Gioco calcola i Punti Esperienza in quanto totale guadagnato collegialmente dividendoli equamente, dato che non tutti i personaggi hanno le stesse opportunità in una data avventura.Altri preferiscono un gioco più competitivo, dove ogni giocatore guadagna Punti Esperienza secondo i successi individuali. 

Se tu scoprissi che un qualunque sistema che stai usando conduce i giocatori verso cattive decisioni -- come cercare combattimenti superflui o cercare di innescare trappole -- dovresti aggiustare il tuo sistema. Questo vale anche per il sistema "ufficiale" per conferire punti esperienza. Ricorda, l'Arbitro di Gioco è il giudice ultimo di ciò che funziona meglio per una partita e qualunque regola può essere cambiata per adattarsi al gruppo.
### Scala di Avanzamento
Ogni Arbitro di Gioco ha il proprio stile di campagna, e sarebbe sciocco per un autore imporre restrizioni inutili a chiunque giochi il gioco. Ciononostante, è prezioso ricordare che questo regolamento è stato pensato con la nozione che dei personaggi al 4° livello siano "eroici" e quindi le tabelle siano plafonate al livello 10. Un Arbitro di Gioco che desideri estendere le tabelle a livelli superiori e incoraggiato a farlo per adattarle allo stile della propria campagna.
### Avventure nei Sotterranei e nelle Terre Selvagge
Molti Arbitri di Gioco creeranno mappe dei sotterranei o delle terre selvagge prima di giocare. I personaggi giocanti esploreranno la mappa non conoscendo cosa contenga.

Nei sotterranei la mappa è riempita di mostri, trappole, tesori e creature o posti misteriosi che la fantasia dell'Arbitro di Gioco trasforma in realtà.

La mappa delle terre selvagge e creata usando carta esagonale, con ogni esagono che rappresenta 6 miglia, avendo un tipo di terreno specifico e possibilmente una caratteristica interessante. Una caratteristica potrebbe essere la torre di un mago, il forte di un guerriero, il tempio di un sacerdote malvagio o magari potrebbe essere una piccola creatura simile ad un elfo, la quale è seduta sul tronco di un albero suonando un flauto. Lascia che la tua immaginazione corra selvaggia quando crei tali caratteristiche.
### Mostri Erranti
Nei sotterranei, controlla ogni ora (sei turni) per mostri erranti, mentre nelle terre selvagge controlla ad ogni esagono. Normalmente, c'è una probabilità di 1 su 6 di incontrare qualcosa nei sotterranei. Controlla la tabella Perdersi ed Incontri per la probabilità di incontri nelle terre selvagge.

L'incontro specifico è tirato sulla tabella. La distanza iniziale dell'incontro dipende dalle circostanze.
### Tiro di Reazione
La reazione dei mostri ai personaggi giocanti dovrebbe essere determinata dall'Arbitro di Gioco in base all'intelligenza del mostro o al buon senso e alla situazione in cui l'incontro avviene. Mostri non intelligenti attaccheranno semplicemente. Se ci fosse una qualunque incertezza riguardo alla reazione dei mostri, un tiro può esser fatto sulla seguente tabella.
#### Tabella 33: Tiro di Reazione
| Tirare 2d6 |  Reazione  |
|:----------:|:----------:|
|  2 o meno  |   Ostile   |
|     3-5    |  Negativa  |
|     6-8    |   Incerta  |
|    9-11    |  Positiva  |
|     12     | Entusiasta |

### Perdersi ed Incontri
Nelle terre selvagge, se i personaggi stanno seguendo una strada o un sentiero, non c'e la possibilità di perdersi. Se tuttavia, stanno esplorando territori ignori, c'è la possibilità di perdere la via in base al terreno dell'esagono.

Se su strade segnalate od in mezzo all'ignoto, c'è sempre la possibilità di un incontro. 

Tirare 1d6 due volte per esagono per vedere se i personaggi si sono persi oppure avviene un incontro.
#### Tabella 34: Perdersi ed Incontri
|  Terreno | Aperto | Foresta | Fiume, Costa | Giungla, Palude | Colline, Montagne | Deserto | Civilizzato |
|:--------:|:------:|:-------:|:------------:|:---------------:|:-----------------:|:-------:|:-----------:|
|   Perso  |    1   |   1-2   |       1      |       1-3       |        1-2        |   1-3   |             |
| Incontro |    1   |   1-2   |      1-2     |       1-3       |        1-3        |   1-2   |      1      |

### Velocità di Movimento per Mezzo di Trasporto
#### Tabella 35: Movimento su Terra
#### Tabella 36: Movimento in Acqua
#### Tabella 37: Movimento in Aria
* La velocità di movimento è a bassa altitudine. Altitudini più late raddoppiano la velocità. 




