# Capitolo 2: Le classi personaggio

Ci sono quattro possibili classi di personaggi nel gioco: il Chierico, il Guerriero, il Mago e il Ladro (opzionale). L'Arbitro è, ovviamente, libero di inventare o permettere altre classi personaggio nel gioco.

## Il Chierico

I Chierici sono sacerdoti corazzati che servono un particolare allineamento, religione o divinità patrona.I giocatori possono inventare i dettagli se l'Arbitro non usa una particolare mitologia per la campagna. Le mitologie e gli altri dettagli di un mondo di campagna spesso vengono in un secondo momento, se l'Arbitro è appena agli inizi.

Il Chierico è un campione della sua fede e del suo allineamento morale. Il personaggio potrebbe essere un sinistro cacciatore di streghe, un esorcista di demoni, uno splendente cavaliere della fede, o un agente segreto di qualche gerarchia del tempio. Poiché molte delle abilità del Chierico sono orientate alla guarigione e alla protezione, tendono a svolgere un ruolo di supporto durante il combattimento. Tuttavia, sono in grado di stare spalla a spalla con i guerrieri del gruppo, se necessario, almeno per un po'. I Chierici devono essere o Legali (buoni) o Caotici (malvagi); non esistono Chierici Neutrali, a meno che l'arbitro non decida altrimenti.

### Abilità del Chierico

#### Restrizioni su Armi e Armature
A causa di pratiche religiose segrete, i Chierici possono usare solo armi contundenti (clava, flagello, mazza, ecc.) e l'unica arma a distanza consentita è l'olio. I chierici non hanno restrizioni di armatura.

#### Lancio degli Incantesimi
I Chierici lanciano incantesimi divini da una specifica lista di incantesimi, come da tabella di avanzamento dei Chierici. Ogni giorno, il Chierico prega per un certa scelta di incantesimi, scegliendo qualsiasi incantesimo dalla lista standard. I Chierici di divinità specifiche potrebbero avere una scelta di incantesimi completamente diversi, come pensata dall'Arbitro, ma il Chierico standard utilizza la lista di incantesimi standard.

#### Tiro Salvezza
I chierici ricevono un bonus di +2 ai tiri salvezza contro veleno e paralisi (a meno che non venga utilizzata l'alternativa "Matrice dei tiri salvezza").

#### Tabella 3: Avanzamento del Chierico

| Livello | Punti Esperienza | Dado Vita | Per Colpire | Tiro Salvezza | Incantesimi |   |   |   |   |
|---------|------------------|-----------|-------------|---------------|-------------|---|---|---|---|
|         |                  |           |             |               | 1           | 2 | 3 | 4 | 5 |
| 1       | 0                | 1         | +0          | 15            | –           | – | – | – | – |
| 2       | 1,500            | 2         | +0          | 14            | 1           | – | – | – | – |
| 3       | 3,000            | 3         | +0          | 13            | 2           | – | – | – | – |
| 4       | 6,000            | 3+1       | +1          | 12            | 2           | 1 | – | – | – |
| 5       | 12,000           | 4         | +1          | 11            | 2           | 2 | 1 | – | – |
| 6       | 24,000           | 5         | +2          | 10            | 2           | 2 | 1 | 1 | – |
| 7       | 48,000           | 6         | +2          | 9             | 2           | 2 | 2 | 1 | 1 |
| 8       | 96,000           | 6+1       | +3          | 8             | 2           | 2 | 2 | 2 | 2 |
| 9       | 192,000          | 7         | +4          | 7             | 3           | 3 | 3 | 2 | 2 |
| 10      | 384,000          | 8         | +5          | 6             | 3           | 3 | 3 | 3 | 3 |

#### Scacciare i non-morti
I Chierici possono usare il loro potere divino per bandire i non-morti, facendoli fuggire.

#### Fondare un tempio
Al decimo livello si ottiene il grado di "Patriarca". Un chierico che sceglie di costruire e dedicare un tempio a una divinità, può attirare un corpo di fedeli che gli giurano fedeltà. Se il chierico cambia allineamento dopo aver costruito un tempio, il personaggio perderà tutti i seguaci (e probabilmente dovrà affrontare una rivolta).

#### Bonus di Esperienza per la Saggezza
La Saggezza è l'Attributo Primario dei chierici. I chierici con Saggezza pari o superiore a 15 ricevono un 10% all'esperienza, il 5% come normale e il 5% perché è l'attributo principale della classe.

#### Scacciare i non-morti
Solamente i chierici legali hanno la capacità di scacciare i non-morti, facendoli fuggire o distruggendoli del tutto. Quando si tenta di scacciare, tira 3d6 e consulta la tabella Scacciare i non-morti per il risultato. Si può fare un solo tentativo per scacciare a ogni incontro.

Se il risultato dei dadi è uguale o superiore al numero indicato sulla tabella, tutte le creature non-morte del tipo bersaglio vengono scacciate e fuggono per 3d6 round (o si accucciano impotenti se non sono in grado di fuggire). Opzionalmente, l'Arbitro può decidere che solo 2d6 DV siano scacciati, iniziando dal più basso al più alto.

Per i Chierici allineati legalmente, se la tabella indica una "D" allora la creatura non-morta viene distrutta automaticamente e si sgretola in polvere.

#### Tabella 4: Scacciare i non-morti
|    |             | Livello Chierico |    |    |    |    |    |    |    |    |    |
|----|-------------|------------------|----|----|----|----|----|----|----|----|----|
| DV | Esempio     | 1                | 2  | 3  | 4  | 5  | 6  | 7  | 8  | 9  | 10 |
| <1 | Scheletro   | 10               | 7  | 4  | D  | D  | D  | D  | D  | D  | D  |
| 1  | Zombie      | 13               | 10 | 7  | 4  | D  | D  | D  | D  | D  | D  |
| 2  | Ghoul       | 15               | 13 | 10 | 7  | 4  | D  | D  | D  | D  | D  |
| 3  | Errante     | 17               | 15 | 13 | 10 | 7  | 4  | D  | D  | D  | D  |
| 4  | Apparizione | –                | 17 | 15 | 13 | 10 | 7  | 4  | D  | D  | D  |
| 5  | Mummia      | –                | –  | 17 | 15 | 13 | 10 | 7  | 4  | D  | D  |
| 6  | Spettro     | –                | –  | –  | 17 | 15 | 13 | 10 | 7  | 4  | D  |
| 7  | Vampiro     | –                | –  | –  | –  | 17 | 15 | 13 | 10 | 7  | 4  |
| 8  | Vampiro     | –                | –  | –  | –  | –  | 17 | 15 | 13 | 10 | 7  |
| 9  | Vampiro     | –                | –  | –  | –  | –  | –  | 17 | 15 | 13 | 10 |
| 10 | Lich        | –                | –  | –  | –  | –  | –  | –  | 17 | 15 | 13 |

#### Scacciare i non-morti (variante)
Gli Arbitri che desiderano limitare l'uso dell'abilità Scaccoare i non-morti potrebbero provare a considerarlo come un semplice incantesimo da chierico di 1° livello.

#### Chierici caotici e non-morti (opzionale)
Molti Arbitri permettono ai chierici caotici, così come ai chierici legali, di scacciare i non-morti. Se i chierici caotici possono scacciare i non-morti, tratta un risultato di "D" sulla tabella in modo leggermente diverso; invece di distruggere la creatura non-morta, il chierico caotico la costringe alla servitù. Seguirà i comandi del personaggio, anche se l'Arbitro deciderà le limitazioni di questo potere. Forse il chierico può tenere sotto controllo solo un certo numero di non-morti alla volta (o un certo numero di dadi vita) - il livello del chierico è un buon numero da usare per questo limite, sia che si tratti di un numero massimo di creature non morte o di un numero massimo di dadi vita totali.

## Il Guerriero
Il Guerriero è un soldato, addestrato alla battaglia e all'uso di armature e armi. Il tuo personaggio potrebbe essere un feroce predone vichingo, un samurai vagabondo o un cavaliere medievale. Poiché è la meglio equipaggiata tra tutte le classi personaggio a infliggere e assorbire danni, i Guerrieri finiscono spesso in prima linea, affrontando draghi, goblin e cultisti malvagi. Se sei il Guerriero del gruppo, il lavoro sporco spetta a te.

### Abilità del combattente
#### Restrizioni su Armi e Armature
I guerrieri sono addestrati alla guerra e, come tali, non hanno restrizioni sul tipo di armi o armature che possono utilizzare.

#### Furia in combattimento
Contro i nemici con un dado vita (DV) o meno, i guerrieri ottengono un attacco per livello in ogni round di combattimento.

#### Tiro salvezza
I guerrieri ricevono un bonus di +2 ai Tiri Salvezza contro Morte e Veleno (a meno che non venga utilizzata l'alternativa "Matrice dei Tiri Salvezza").

#### Tabella 5: Avanzamento del Guerriero
| Livello | Punti Esperienza | Dado Vita | Per Colpire | Tiro Salvezza |
|---------|------------------|-----------|-------------|---------------|
| 1       | 0                | 1+1       | +0          | 14            |
| 2       | 2,000            | 2         | +1          | 13            |
| 3       | 4,000            | 3         | +2          | 12            |
| 4       | 8,000            | 4         | +2          | 11            |
| 5       | 16,000           | 5         | +3          | 10            |
| 6       | 32,000           | 6         | +4          | 9             |
| 7       | 64,000           | 7         | +4          | 8             |
| 8       | 128,000          | 8         | +5          | 7             |
| 9       | 256,000          | 9         | +6          | 6             |
| 10      | 512,000          | 10        | +6          | 5             |

#### Costruire un Castello
Al nono livello, un guerriero che sceglie di costruire un castello si considera aver raggiunto il grado di "barone" o "baronessa", conferitogli dal sovrano o dal monarca locale.
Il personaggio può scegliere di attirare un corpo di soldati, che giureranno la loro lealtà come fedeli seguaci.

### Bonus di Esperienza per la Forza
La Forza è l'Attributo Primario dei guerrieri, il che significa che un punteggio di Forza di 15+ garantisce un 5% di esperienza aggiuntiva.